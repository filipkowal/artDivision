---
filename: artadvisor-joannasikorska
title: Joanna  Sikorska
metaDescription: Doradca z zakresu rynku dzieł sztuki
yoastKeyword: art advisor
date: 2022-10-26T13:12:17.635Z
photo: /images/uploads/jsikorskjpg.jpg
---
Art advisor, ekspertka rynku sztuki i założycielka agencji Art Division/Advisory. Specjalizuję się w doradztwie i edukacji z obszaru rynku dzieł sztuki współczesnej. Tworzę strategie kolekcjonowania dzieł sztuki dla klientów prywatnych i korporacyjnych. Jako art advisorka dbam o to, aby inwestowanie w dzieła sztuki było bezpieczne i przynosiło satysfakcję na polu inwestycyjnym, estetycznym i emocjonalnym. 

W 2013 roku ukończyłam Akademię Sztuk Pięknych we Wrocławiu. Jako uczestniczka rynku dzieł sztuki, zaobserwowałam szereg nieprawidłowości, jakie w tym sektorze występują: zwiększona popularność prac o niskiej wartości artystycznej, prężne funkcjonowanie galerii posiadających ofertę o niskim potencjale inwestycyjnym, czy dezinformujące artykuły w mediach. W 2017 roku rozpoczęłam studia na nowatorskim kierunku: Zarządzanie na Rynku Dzieł Sztuki UW, gdzie poszerzyłam wcześniej zdobytą wiedzę o znajomość polskiego i zagranicznego rynku dzieł sztuki. Dzięki temu uzyskałam realną możliwość wpływania na poprawę jego kondycji. Studia obroniłam pracą: ,,Główne determinanty kształtujące młodych artystów na polskim rynku sztuki”. W 2023 roku ukończyłam szkolenie organizowane przez Muzeum Śląskie z zakresu: Przechowywania i zabezpieczenia obiektów zabytkowo-kolekcjonerskich.

 Pośredniczyłam i doradzałam między innymi przy zakupie dzieł takich artystów jak: Roman Opałka, Wojciech Fangor, Erna Rosenstein, Małgorzata Mirga-Tas, Karolina Jabłońska, Natalia LL czy Ryszard Winiarski. 

Występowałam jako ekspert rynku sztuki w portalach: Puls Biznesu, Bankier TV, magazyn Business Woman&Life, **[RESTARTmag](https://restartmag.art/autor/13822/)**. Byłam prelegentką na Konferencji Blockchain i Finanse w Warszawie oraz na XVI Europejskim Forum Gospodarczym w Łodzi. 

Jestem autorką cyklu[ **ABC rynku sztuki** ](https://bithub.pl/inwestycje/sztuka/niezla-sztuka-1-czy-sztuka-moze-przyniesc-ci-miliony/)dla portalu BitHub.pl.

Prowadzę podcast : Wszystko o rynku sztuki - zapraszam na[ **YouTube**](https://www.youtube.com/channel/UC8xmdAKF-kPHQcuqkejSaqA) i **[Spotify. ](https://open.spotify.com/show/4NPiBzksWYu3mGoUKxvufn)**