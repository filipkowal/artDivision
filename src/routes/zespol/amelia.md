---
title: "Joanna  Sikorska "
photo: /images/uploads/ad_joanna.jpg
---


Art advisorka, założycielka agencji Art Division/Advisory.

 Specjalizuję się w doradztwie i edukacji z obszaru rynku dzieł sztuki współczesnej. Tworzę strategie kolekcjonowania dzieł sztuki dla klientów prywatnych i korporacyjnych. Jako art advisorka dbam o to, aby inwestowanie w dzieła sztuki było bezpieczne i przynosiło satysfakcję na polu emocjonalnym, estetycznym i inwestycyjnym. W 2013 roku ukończyłam Akademię Sztuk Pięknych we Wrocławiu. W 2017 roku rozpoczęłam studia na nowatorskim kierunku: Zarządzanie na Rynku Dzieł Sztuki UW, gdzie poszerzyłam wcześniej zdobytą wiedzę o znajomość polskiego i zagranicznego rynku dzieł sztuki. Dzięki temu uzyskałam realną możliwość wpływania na poprawę jego kondycji. Studia obroniłam pracą: ,,Główne determinanty kształtujące młodych artystów na polskim rynku sztuki”. Pośredniczyłam i doradzałam między innymi przy zakupie dzieł takich artystów jak: Roman Opałka, Erna Rosenstein, Małgorzata Mirga-Tass, Natalia LL czy Ryszard Winiarski. Oprócz klasyków awangardy specjalizuję się w sztuce młodego pokolenia, a wyszukiwanie artystów z potencjałem jest jedną z moich największych pasji.

Występowałam jako ekspert w portalach : Puls Biznesu, Bankier TV , magazynie Business Woman&Life , RESTARTmag oraz jako prelegentka na Konferencji Blockchain i Finanse w Warszawie. Jestem autorką cyklu ABC rynku sztuki dla portalu BitHub.pl.