---
layout: blog
title: "NFT: Przemijający Trend czy Rewolucja w Sztuce Cyfrowej?"
metaDescription: Dowiesz się czy NFT będzie dalej elementem świata sztuki.
yoastKeyword: "przyszłość NFT "
date: 2023-11-13T22:01:34.257Z
author: "Dominik Jalowinski "
thumbnail: /images/uploads/dall-e-2023-11-06-22.58.48-create-a-collage-that-showcases-the-evolution-and-influence-of-nfts-in-art-and-culture.-top-left_-cartoon-like-monkeys-and-turtles-as-profile-picture-.png
tags: []
---
# Rynek Non-Fungible Tokens (NFT) - Przełom czy Spekulacja?

W ostatnich latach rynek Non-Fungible Tokens (NFT) przeszedł niezwykłą transformację. Od
spekulacyjnego szaleństwa w 2021 roku, zdominowanego przez tokeny profilowe (PFP) - przez kolorowe obrazki ze „znudzonymi małpami” po spekulacyjne żółwie - do etapu refleksji w 2022 i dalszej konsolidacji w 2023. Większość z tych projektów, nie posiadających głębszej a czasami nawet żadnej wartości artystycznej, doświadczyło szybkiej utraty wartości, co postawiło pod znakiem zapytania ich trwałość w cyfrowej kulturze i w istotny sposób wpłynęło na negatywną percepcję technologii, widoczną najlepiej w tytułach artykułów takich jak: „[Obrazki z małpą” bezwartościowe](https://wyborcza.biz/biznes/7,177150,30217610,rynek-nft-wlasciwie-przestal-istniec-obrazki-z-malpa-sa-bezwartosciowe.html?disableRedirects=true). Rynek NFT właściwie przestał istnieć”, czy [„Były warte miliony dolarów, teraz wypalają oczy.Niebezpieczne małpy NFT”](https://www.komputerswiat.pl/aktualnosci/wydarzenia/byly-warte-miliony-dolarow-teraz-wypalaja-oczy-niebezpieczne-malpy-nft/e19smez)

### Instytucje Sztuki a NFT

W kontraście do świata spekulacji, świat sztuki w ostatnich latach zaczął głębiej doceniać potencjał tkwiący w technologii NFT. Rok 2023 wydaje się być przełomem, gdyż instytucje takie [Museum of Modern Art (MoMA](https://www.artnews.com/art-news/artists/moma-acquires-refik-anadol-unsupervised-digital-art-nfts-1234681622/)) i paryskie [Centre Pompidou](https://www.centrepompidou.fr/en/magazine/article/the-centre-pompidou-in-the-age-of-nfts) przyjęły NFT do swoich kolekcji, wyróżniając dzieła generatywne i interaktywne, co potwierdziło możliwości tej technologii jako narzędzia dla prawdziwej twórczości. MoMA zainicjowała również projekt [MoMA Postcard](https://www.moma.org/calendar/exhibitions/5618)- opartą o blockchain Tezos, interaktywną wersję Sztuki Poczty (Mail Art), a londyńskie Serpentine Galleries, które od 2019 prowadzi [Blockchain Lab](https://www.serpentinegalleries.org/whats-on/blockchain-lab/) zorganizowało wystawę Gabriela Massana Third World: [The Bottom Dimension,](https://www.serpentinegalleries.org/whats-on/gabriel-massans-third-world-the-bottom-dimension-virtual-launch/) która łączy NFT z tradycyjną sztuką i tworzeniem gier, poszerzając horyzonty zarównotwórców, jak i odbiorców sztuki.

![](/images/uploads/moma-postcard.png "żródło: moma.org")

### Sztuka Generatywna i NFT - Nowa Ewolucja

Sztuka generatywna, będąca na przecięciu twórczości i kodowania, zyskała wsparcie dzięki
platformie[ ](https://www.fxhash.xyz)[,](https://www.fxhash.xyz) która zyskując[ 5 milionów dolarów](https://xtz.news/nft/generative-art-platform-fxhash-secures-5m-in-seed-funding-round-led-by-1kx/) w rundzie finansowania. Jest to punktem zwrotnym w integracji sztuki generatywnej z technologią blockchain. NFT stały się także idealnymmedium dla artystów różnych dziedzin szukających transparentności i autentyczności, czego przykładem są różnorodne platformy umożliwiające sprzedaż dzieł bezpośrednio od twórców.

### NFT i ich Rola w Popkulturze

Wpływ NFT na popkulturę jest niezaprzeczalny, co pokazuje włączenie ich w repertuar jednego z ostatnich odcinków kultowego serialu [The Simpsons](https://www.coindesk.com/markets/2023/11/06/the-simpsons-take-a-dig-at-nfts-crypto-in-treehouse-of-horror-episode/). W momencie, gdy nawet mieszkańcy Springfield bawią się ideą NFT, staje się jasne, że technologia ta ma wpływ na masową świadomość.

![](/images/uploads/fx_hash.png "źródło: www.fxhash.xyz")

### Podsumowanie

NFT, ewoluując od powszechnej spekulacji do akceptacji w świecie sztuki, udowadniają, że są czymś więcej niż tylko przemijającym trendem. Z ich pomocą granice między cyfrowym a fizycznym światem sztuki zaczynają się zacierać, otwierając nowe możliwości dla twórców i odbiorców sztuki na całym świecie.